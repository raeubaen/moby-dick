Regole della caccia


Generalitá sugli indizi

Gli indizi sono forniti dal comitato 
uno alla volta. Non ci sono mai 
momenti in cui una squadra deve 
risolvere piú di 1 indizio.

Tutti gli indizi hanno come soluzione
un luogo a Roma.

Molti indizi conducono ad un luogo
in cui bisogna recarsi, rigorosamente
all'interno delle Mura Aureliane.

Alcuni indizi portano in luoghi
piú periferici, in cui non bisogna
recarsi.

Il primo indizio verrá fornito
contemporaneamente a tutte le squadre
alle 21.00 del 7 marzo.

Per gli indizi successivi la consegna
avverrà una volta ricevuta prova di aver
risolto il precedente indizio, con validazione
del ragionamento da parte del comitato, e,
se l'indizio lo prevede, di essersi recati
con almeno metá dei componenti della squadra,
nel luogo previsto dalla soluzione.

Se l'indizio é contrassegnato
dall'indicazione "Comitato sul Posto",
squadra e comitato devono incontrarsi nel
luogo previsto dalla soluzione.

Se l'indizio é contrassegnato
dall'indicazione "Video" la squadra deve inviare
un video con l'esposizione completa
del ragionamento in cui si fornisce
prova di essersi recati nel luogo
fornito dalla soluzione.
Tale video viene inviato tramite apposito
gruppo Telegram, posto in Silent Mode
a 10 minuti.

É prevista una pausa di 5 minuti tra
un indizio e l'altro.
Eventuali ritardi sulla consegna,
quando inferiori a 2 minuti, sono
da considerarsi involontari, non 
contestabili e non recuperabili.


Validazioni di ragionamenti e soluzioni

Per agevolare la risoluzione degli
indizi, é prevista un interazione
tra squadre e comitato, denominata
V.G.R. (Verde, Giallo, Rosso).

Il V.G.R. consiste nella valutazione
di un ragionamento elaborato da 
una squadra e nell'indicazione
di un segnale semaforico, con le seguenti
convenzioni:
- verde: il ragionamento é interamente 
corretto e utile
- giallo: il ragionamento é parzialmente
corretto o utile
- rosso: il ragionamento é interamente sbagliato o inutile

I V.G.R. vengono inviati al comitato
su un apposito gruppo telegram per ciascuna
squadra, posto in Silent Mode, per cui
é possibile inviare un V.G.R. ogni 5 minuti.

Nel caso di V.G.R. giallo, il comitato
reinvia alla squadra il proprio ragionamento
grassettando i periodi che sono
interamente corretti e utili alla soluzione.

Non saranno considerati corretti periodi
che abusano dei pronomi indefiniti,
come "É un qualche tipo di cifrario", né
periodi che sfruttano il trial-and-error,
come "Il nome della canzone inizia per F".

Nel caso di periodi ambigui o fraintendibili
il comitato deciderá in completa 
autonomia se grassettare o no:
é cura delle squadre evitare che ciò
accada.

Gli indizi contengono spesso easter egg 
e citazioni; qualora una squadra 
ne scopra, é auspicabile che li inserisca
in coda al V.G.R. segnalandone
la presenza, che il comitato
puó confermare o smentire.

Sono previsti massimo 12 V.G.R. per 
ciascun indizio.


Interazioni con il comitato

Alle squadre non é consentito
avere altre interazioni con il
comitato oltre ai V.G.R., tranne
che nei seguenti casi:
- Il comitato contatta una squadra
per pareri su un indizio giá risolto
- Una squadra e il comitato si incontrano
fisicamente in maniera casuale
- Per cause di forza maggiore
- Nei casi in cui una squadra
sospetti un errore nella stesura di
un indizio tale da pregiudicare
la soluzione dello stesso.
Nel caso l'errore non ci sia, alla
squadra vengono sottratti 3 V.G.R.,
in un indizio a discrezione del comitato
- Il comitato ritarda nella consegna
di un indizio
- Una squadra fornisce al comitato
prova al comitato di aver raggiunto
il luogo indicato da una soluzione
- Nel caso di indizio con 
etichetta "Comitato sul Posto"
(comprendendo anche i contatti telefonici
legati all'incontro), eccettuando
ogni interazione relativa alla
risoluzione degli indizi.


Penalitá
Il comitato puó assegnare penalità
a una squadra per violazione delle
regole o comportamento antisportivo.
Le penalitá consistono nella
sottrazione di V.G.R.


Vittoria e Premi

Vince la squadra che arriva per prima
nel luogo fornito dalla soluzione
dell'indizio finale, che viene 
esplicitamente segnalato come tale
dal comitato.

Sono previsti ulteriori eventuali premi:
- Vittoria Morale, per la squadra
che avrebbe meritato anch'essa la vittoria
- Miglior Capitano, per il capitano
che si distingue nella gestione della
squadra e delle interazioni col comitato
- Miglior Pescatore, per il cacciatore
che si distingue nella scoperta di
easter egg e citazioni all'interno
degli indizi.
